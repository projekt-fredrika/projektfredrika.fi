---
title: "Det här gjorde vi under vår vetenskapsvecka"
url: "/vetenskapsveckan/"
date: "2021-01-15"
images: ["/img/vetenskapsvecka.jpg"]
author: ['Lina']
categories: ['Vetenskap']
tags: ['personer']
toc: true
draft: false
_build:
  list: true
  publishResources: true
  render: true
---

_Den här veckan har Projekt Fredrika fokuserat på finlandssvenska vetenskapspersoner, med anledning av [Vetenskapsdagarna](https://www.tieteenpaivat.fi/sv). Vi har bland annat uppdaterat och skapat artiklar, lagt in faktarutor och skapat en lista. Det som var mest glädjande var att vi fick många bra tips och också konkret hjälp från andra! I den här bloggtexten berättar vi lite om hur vi jobbade och vad vi har gjort._

**Läs också** **veckans startblogg:** [Finlandssvenska vetenskapspersoner](https://projektfredrika.fi/vetenskapspersoner/).

Som ett första steg analyserade vi hur finlandssvenska vetenskapspersoner är representerade på Wikipedia, på svenska och på andra språk. Vi tittade samtidigt på sidvisningar och artikellängd på olika språk.

Vilken **enskild** biografisk artikel som läses mest varierar mellan språken, likaså vilken **yrkesgrupp**. På svenska, finska, engelska och kinesiska är artiklar om nationalekonomer populärast bland de finlandssvenska vetenskapspersonerna, men på ryska och japanska är det geologer. Mer om den analysen finns i [blogg](https://projektfredrika.fi/vetenskapspersoner/)

![](/2021/01/image-11.png)

Så här ser det ut på japanska. Rutfönstret ovan visar yrkesgrupper bland finlandssvenska vetenskapspersoner och det nedan visar enskilda artiklar. Rutornas storlek anger hur lästa artiklarna är (störst ruta = mest läst) och färgen anger hur långa artiklarna är (mörkare färg = längre artikel)

Mindre och större insatser
--------------------------

Analysen hjälpte oss bland annat att se på vilka språk en viss person har Wikipedia-artikel, och likaså vem som saknade artikel på ett visst språk. Vi märkte till exempel att teologen och professorn [Åke Sandholm](https://sv.wikipedia.org/wiki/%C3%85ke_Sandholm) saknade artikel, och kunde skriva om honom.

Vi märkte också att [Albert de la Chapelle](https://sv.wikipedia.org/wiki/Albert_de_la_Chapelle_den_yngre’) hade nio gånger längre artikel på engelska än på svenska, och kunde utvidga lite. Likaså märkte vi att nationalekonomen [Sixten Korkman](https://sv.wikipedia.org/wiki/Sixten_Korkman) och professorn [Alf Rehn](https://sv.wikipedia.org/wiki/Alf_Rehn) bara hade ungefär en mening var på Wikipedia, och kunde förlänga dem.

Vi har också satt in faktarutor i flera artiklar. Faktarutor är ett snabbt och smidigt sätt att ge en artikel en ansiktslyftning. Om artikeln är kopplad till Wikidata, räcker det med att lägga in **{{Faktamall biografi WD}}** (i wikitext-läge) och så förser Wikidata artikeln med en prydlig tabell. Hurra!

Veckans höjdpunkt: tips och hjälp
---------------------------------

Det roligaste med temaveckan var kanske ändå alla de tips och också den konkreta hjälp vi fick av andra. Tillsammans med Åsa från [Svenska tekniska vetenskapsakademien i Finland](https://www.stvif.fi/) har skapat en [lista på Wikipedia över akademiens ledamöter](https://sv.wikipedia.org/wiki/Kategori:Ledam%C3%B6ter_av_Svenska_tekniska_vetenskapsakademien_i_Finland).

Ett annat exempel på ett nyttigt tips vi fick var att [Åbo Akademi har fina personporträtt av några av sina tidigare lärare](https://www.abo.fi/om-abo-akademi/profiler-i-abo-akademis-historia/). Vi kunde därför komplettera några existerande artiklar med intressant information från dessa källor. Samtidigt märkte vi att två kvinnor som har spelat en viktig roll i Åbo Akademis historia - [**Alfhild Holmberg** och **Anna Bäckström**](https://www.abo.fi/nyheter/anna-backstrom-holl-abo-akademi-pa-fotter-i-flera-decennier/) - helt saknas på Wikipedia. Det är en sak vi ska åtgärda fort!

Ett ytterligare nyttigt tips var att flera universitet själva har listor över sina experter. [Helsingfors universitet har listat sina svenskspråkiga experter](https://www.helsinki.fi/sv/svensksprakiga-experter), [ÅU har sina professorer listade per ämne](https://www.abo.fi/) och Aalto har ett svenskt nätverk. Med hjälp av listorna och genom att kontakta universiteten kan vi kanske hitta fler personer som saknas på Wikipedia.

Allt vi skulle ha velat göra hann vi inte under vetenskapsveckan, och nästa vecka ska vi titta på Helsingfors. I detta läge kan vi passa på att avslöja en rolig hemlighet. Vi får lyckligtvis en orsak att återkomma till utbildningsvärlden redan om två veckor, i samband med [Educa-mässan](https://educa.messukeskus.com/?lang=sv).

**Sist men inte minst bjuder vi ännu på hur vetenskapsveckan såg ut på Twitter och Instagram:**

https://twitter.com/projektfredrika/status/1348571102176546817

https://twitter.com/projektfredrika/status/1349294981283000320

https://twitter.com/projektfredrika/status/1349295558012362752

https://twitter.com/eftersnack/status/1350054183643324416

Roligt med trevlig respons!

![](/2021/01/image-13-1024x653.png)

[Ett inlägg delat av Projekt Fredrika (@projektfredrika)](https://www.instagram.com/p/CJ6AfMWM4oD/?utm_source=ig_embed&utm_campaign=loading)

![](/2021/01/image-14-1024x657.png)

[https://www.instagram.com/p/CJ\_IvQrAj\_b/?utm\_source=ig\_web\_copy\_link](https://www.instagram.com/p/CJ_IvQrAj_b/?utm_source=ig_web_copy_link)

![](/2021/01/image-15-1024x661.png)

![](/2021/01/image-16-1024x650.png)

  
  

**Projekt Fredrika** förbättrar täckningen av det svenska i Finland på Wikipedia, främst på svenska men också på andra språk. _Läs om oss på Wikipedia (_[Projektsidan](https://sv.wikipedia.org/wiki/Wikipedia:Projekt_Fredrika), [Project page](https://en.wikipedia.org/wiki/Wikipedia:Projekt_Fredrika), [Projektisivut](https://fi.wikipedia.org/wiki/Wikipedia:Projekt_Fredrika), [Projektseite](https://de.wikipedia.org/wiki/Wikipedia:Projekt_Fredrika), [Page du projet](https://fr.wikipedia.org/wiki/Wikipedia:Projekt_Fredrika), [страница проекта](https://ru.wikipedia.org/wiki/Wikipedia:Projekt_Fredrika)) _eller följ oss på [Twitter](https://twitter.com/projektfredrika), [Facebook](https://www.facebook.com/projektfredrika/), eller [Instagram](http://instagram.com/projektfredrika)._
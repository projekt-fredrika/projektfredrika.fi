---
title: "Ingå med Finlands Diderot"
url: "/inga-med-finlands-diderot/"
date: "2021-08-17"
images: ["/img/Fredrika_Julfest-10122019-Henrik_Ekberg-scaled.jpg"]
author: ['Robert']
categories: ['Ingå']
tags: ['nyland']
toc: true
draft: false
_build:
  list: true
  publishResources: true
  render: true
---

![Henrik Ekberg, Fredrika Julfest 10122019](/img/Fredrika_Julfest-10122019-Henrik_Ekberg-scaled.jpg)


En lyckad Wikipedia-insats är beroende av rätt kombination av sakkunskap: om Wikipedia och om själva temaområdet. Här följer ett exempel på hur Projekt Fredrika jobbar – denna gång tillsammans med det svenska Finlands egen Denis Diderot, Henrik Ekberg.

Allmänbildande sidospår: **Denis Diderot** (1713-1784) var en fransk författare och upplysningsfilosof. Han var redaktör för den stora franska Encyklopedin, det första moderna uppslagsverket.

Men till saken. Ett av Projekt Fredrikas fokusområden som bäst är Ingå i Västra Nyland. I detta fall har projektet varit möjligt tack vare [Sparbanksstiftelsen i Ingås](https://inga.sparbanksstiftelserna.fi/sv/) bidrag på 20 000€, samt pro bono -insatser av den lokala, kunniga experten Henrik Ekberg. 

För Finlands [Diderot](https://sv.wikipedia.org/wiki/Denis_Diderot), alltså fadern till [Uppslagsverket Finland](https://sv.wikipedia.org/wiki/Uppslagsverket_Finland), är Wikipedias stil att skriva inte främmande. Wikipedias krav på källor är heller inget nytt för Henrik, som därmed är en idealisk Wikipedia-skribent. Henrik härstammar själv från Ingå och har således en speciell klockarkärlek för området samt färdiga insikter om vad som vore viktigt att lyfta fram.

Wikipedias egen teknik är däremot något som en expert som Henrik inte kan från tidigare, och det är inte meningsfullt för honom att sätta sin tid på det. Vi hjälper gärna till i ett sådant fall, och hittills har vi bland annat fått nöjet av att skapa artikeln [Ingås historia](https://sv.wikipedia.org/wiki/Ing%C3%A5s_historia) med 12 sidor insiktsfull text med pålitliga källhänvisningar, allt utgående från material skrivet av Henrik.

![](/2021/08/Ingås-historia-augusti-2021-1024x538.png)

Skärmdump av pinfärska artikeln [Ingås historia](https://sv.wikipedia.org/wiki/Ing%C3%A5s_historia)

Projekt Fredrikas anställda rullar inte bara tummarna medan frivilliga experter skriver. Vi har städat, strukturerat, analyserat och själva bidragit till artiklar om Ingå. Där det behövs har vi sedan bett om åsikter av experten Henrik. 

Före Henrik påbörjade sitt arbete strukturerade Robert om [huvudartikeln om Ingå](https://sv.wikipedia.org/wiki/Ing%C3%A5) och lade till självklarheter som borde vara med. Robert skapade en **navruta** som ger en överblick av de viktigaste artiklarna - navrutan är med på alla artiklar som nämns i den. Vidare städade Robert [Kategori:Ingå](http://sv.wikipedia.org/wiki/Kategori:Ing%C3%A5) där alla Ingå relaterade artiklar finns listade.

![](/2021/08/Ingå-navruta-1024x322.png)

[Navruta för Ingå](https://sv.wikipedia.org/wiki/Mall:Ing%C3%A5) så som den syns på artikeln [Porkalaområdet](https://sv.wikipedia.org/wiki/Porkalaomr%C3%A5det). 

Lina har skapat artiklarna [Barösund](https://sv.wikipedia.org/wiki/Bar%C3%B6sund), [Fagervik gård](https://sv.wikipedia.org/wiki/Fagervik_g%C3%A5rd), [Täkter](https://sv.wikipedia.org/wiki/T%C3%A4kter), [Kopparnäs](https://sv.wikipedia.org/wiki/Kopparn%C3%A4s), [Kopparnäs-Störsvik](https://sv.wikipedia.org/wiki/Kopparn%C3%A4s-St%C3%B6rsvik), [Ingå gästhamn](https://sv.wikipedia.org/wiki/Ing%C3%A5_g%C3%A4sthamn) samt [Ingå kyrkby](https://sv.wikipedia.org/wiki/Ing%C3%A5_kyrkby). Robert har skapat [Fagerviksvägen](https://sv.wikipedia.org/wiki/Fagerviksv%C3%A4gen), [Gammelgården](https://sv.wikipedia.org/wiki/Gammelg%C3%A5rden), [Taborkyrkan](https://sv.wikipedia.org/wiki/Taborkyrkan) samt skrivit historia om öarna [Härligö](https://sv.wikipedia.org/wiki/H%C3%A4rlig%C3%B6), [Bågaskär](https://sv.wikipedia.org/wiki/B%C3%A5gask%C3%A4r), [Stora Fagerö](https://sv.wikipedia.org/wiki/Stora_Fager%C3%B6) och [Hättö](https://sv.wikipedia.org/wiki/H%C3%A4tt%C3%B6). 

Henrik har tittat igenom, förbättrat och **Diderot-stämplat** våra verk. Henrik har även skapat eller redigerat [Svenviken](https://sv.wikipedia.org/wiki/Svenviken), [Stora Lövö](https://sv.wikipedia.org/wiki/Stora_L%C3%B6v%C3%B6,_Ing%C3%A5), [Degerby](https://sv.wikipedia.org/wiki/Degerby,_Ing%C3%A5) samt den utmärkta artikeln [Ingås historia](https://sv.wikipedia.org/wiki/Ing%C3%A5s_historia) som vi redan nämnde.

## Bilder

Vi har lagt upp en hel del historiska bilder från den utmärkta vetenskapliga söktjänsten [finna.fi](https://finna.fi/) för de artiklar vi redan skapat. Sajten visar över 900 bilder på sökordet Inkoo och över 200 [på Ingå](https://finna.fi/Search/Results?lookfor=ing%C3%A5&type=AllFields&filter%5B%5D=%7Eformat_ext_str_mv%3A%220%2FImage%2F%22&dfApplied=1&limit=20) - de flesta med Wikipedia-kompatibel licens [CC-BY 4.0](https://creativecommons.org/licenses/by/4.0/). T.ex. finns där [jaktsällskap på Sadeln](https://finna.fi/Record/sls.SLS+1555_SLS+1555_808), [fisknät på Kalvö nära Barösund](https://finna.fi/Record/spegeln-cultura.etnbild_B_11664), [](https://finna.fi/Search/Results?page=5&filter%5B%5D=%7Eformat_ext_str_mv%3A%220%2FImage%2F%22&lookfor=ing%C3%A5&type=AllFields) [Ekstockar på Andö](https://finna.fi/Record/sls.SLS+428+a_SLS+428a_81), [skyddskårsmanöver i Barösund](https://finna.fi/Record/sls.SLS+1555_SLS+1555_541), och [Stor-Ramsjö](https://finna.fi/Record/museovirasto.1FAE78721CB0FFA1D9FBD01864A44F9B). 

![](/2021/08/äldre-bilder-från-Ingå-1024x415.png)

Äldre bilder från [finna.fi](https://finna.fi/) som nu pryder artiklarna [Barösund](https://sv.wikipedia.org/wiki/Bar%C3%B6sund), [Sadeln](https://sv.wikipedia.org/wiki/Sadeln,_Ing%C3%A5), [Ingå Kyrkby](https://sv.wikipedia.org/wiki/Ing%C3%A5_kyrkby), [Kopparnäs](https://sv.wikipedia.org/wiki/Kopparn%C3%A4s,_Ing%C3%A5), med flera.

För att pryda Ingås artiklar med moderna bilder, inklusive drönarbilder gjorde fotograf Sofia Ek sommaren 2021 en fotosafari för att illustrera bland annat artiklarna [Ingå](https://sv.wikipedia.org/wiki/Ingå), [Ingå kyrkby](https://sv.wikipedia.org/wiki/Ingå_kyrkby), [Ingå gästhamn](https://sv.wikipedia.org/wiki/Ingå_gästhamn), [Gammelgården](https://sv.wikipedia.org/wiki/Gammelg%C3%A5rden,_Ing%C3%A5), [Barösund](https://sv.wikipedia.org/wiki/Barösund), [Täkter](https://sv.wikipedia.org/wiki/Täkter), [Taborkyrkan](https://sv.wikipedia.org/wiki/Taborkyrkan), [Fagervik](https://sv.wikipedia.org/wiki/Fagervik,_Ingå), [Fagerviks kyrka](https://sv.wikipedia.org/wiki/Fagerviks_kyrka), [Fagerviksvägen](https://sv.wikipedia.org/wiki/Fagerviksvägen) och [Degerbys Igor-museet](https://sv.wikipedia.org/wiki/Degerby_Igor-museet).

![](/2021/08/ett-urval-bilder-från-Ingå-1024x619.png)

Ett urval nya bilder från Ingå som Sofia Ek tog sommaren 2021. Dessa och flera kommer att pryda [Ingå](https://sv.wikipedia.org/wiki/Ing%C3%A5), [Ingå kyrkby](https://sv.wikipedia.org/wiki/Ing%C3%A5_kyrkby), [Ingå gästhamn](https://sv.wikipedia.org/wiki/Ing%C3%A5_g%C3%A4sthamn), [Gammelgården](https://sv.wikipedia.org/wiki/Gammelg%C3%A5rden,_Ing%C3%A5), [Barösund](https://sv.wikipedia.org/wiki/Bar%C3%B6sund), [Täkter](https://sv.wikipedia.org/wiki/T%C3%A4kter), [Taborkyrkan](https://sv.wikipedia.org/wiki/Taborkyrkan), [Fagervik](https://sv.wikipedia.org/wiki/Fagervik,_Ing%C3%A5), [Fagerviks kyrka](https://sv.wikipedia.org/wiki/Fagerviks_kyrka) och [Fagerviksvägen](https://sv.wikipedia.org/wiki/Fagerviksv%C3%A4gen).

I bildbanken Wikimedia Commons, där Wikipedias bilder bor, har Robert städat upp [kategorin Ingå](https://commons.wikimedia.org/wiki/Category:Ing%C3%A5) och skapat flera nya underkategorier för att göra det klarare vilka foton finns och vad skulle ännu behövas. Skärgården har mycket få bilder inom kategorin [Islands of Ingå](https://commons.wikimedia.org/wiki/Category:Islands_of_Ing%C3%A5) - har du historiska och moderna bilder som skulle vara av intresse för en vidare publik? Ladda upp [här](https://commons.wikimedia.org/wiki/Special:UploadWizard) och berätta åt oss.

## Kartor: Wikidata och OSM

Roberts intresse för och kunskap om kartor, närmare bestämt OpenStreetMap och Wikidata, har vuxit med tiden. Artikeln om [Porkalaområdet](https://sv.wikipedia.org/wiki/Porkalaomr%C3%A5det) pryddes av den ursprungliga kartan från fredsavtalet 1944, vilken tråkigt nog är mörk och otydlig. Robert lade till en interaktiv, modern karta med både Porkalaområdets gränser och dagens kommungränser, för att belysa områdets omfattande storlek för dagens Internet-nära publik. Tekniskt var detta ingalunda något självklarhet, men det gick tack vare hjälp från Wikipedia-användaren Larske som vi stött på i svenska Bybrunnen. Nu är vi igen lite smartare kring kartor på Wikipedia. 

![](https://lh3.googleusercontent.com/GRp-Bwg7OJ3mfSoc4fgiom4jCkIRVlChpNmK4Ldsz8JIVyAkvFPBJY_6_AUK0SVOmRBwl0qYuCdyqVxk_uuVpbhIbighAoMFH_vH4DSJUrQyPTHoh5NkAFg6hlNOjRJSKAW8Xcpo)

Skärmdump av Porkalaområdets interkativa karta, se [artikeln](https://sv.wikipedia.org/wiki/Porkalaomr%C3%A5det) eller kartan i [Commons](https://sv.wikipedia.org/wiki/Porkalaomr%C3%A5det#/map/0). 

Ingå i Wikidata, den ultimata **metadatan** under ytan, har också fått en omgång. Robert har gjort en masstädning av alla ö-objekt i Ingå (på svenska, finska, engelska och tyska) samt skapat Wikidataobjekt för [Gammelgården](https://www.wikidata.org/wiki/Q107294192), [Furuborg](https://www.wikidata.org/wiki/Q107296255), med flera. 

![](https://lh4.googleusercontent.com/NuxMLS1REJAELvtf0TFHoK9s71805Oa7BEXXesk58YkKc33HUG95pmL2cYwmvTLuM6LR1M0QbeBraDkBwfC3OmGAQQGMLgyOZtfYJpkphCSSTeoOLunn15y-U_zDghBEfQRWT2Q1)

Wikidataobjekt inom Ingå: röda är öar, gröna är fyrer eller gravrös, och blåa är annat. Se [sökning](https://query.wikidata.org/#%23Alla%20%C3%B6ar%20i%20Ing%C3%A5%0A%23defaultView%3AMap%0ASELECT%20%3Fitem%20%3FitemLabel%20%3FinstanceofLabel%20%3FplatsLabel%20%3FlandLabel%20%20%3Fcoords%20%3FareaLabel%20%3FbildLabel%20%3Flabelsv%20%3Fdescsv%20%3Flabelen%20%3Fdescen%20%3Flabelfi%20%3Fdescfi%20%3Frgb%20%0AWHERE%20%0A%7B%20%0A%20%20%3Fitem%20wdt%3AP131%20wd%3AQ986331.%20%20%0A%0A%20%20%0A%20%20%0A%20%20%20%20BIND%28%20%20%20%20%0A%20%20%20%20%20%20IF%28%3Finstanceof%20%3D%20wd%3AQ23442%2C%20%22FF4500%22%2C%0A%20%20%20%20%20%20IF%28%3Finstanceof%20%3D%20wd%3AQ24576816%2C%20%22FF4500%22%2C%0A%20%20%20%20%20%20IF%28%3Finstanceof%20%3D%20wd%3AQ631305%2C%20%22FF4500%22%2C%0A%20%20%20%20%20%20IF%28%3Finstanceof%20%3D%20wd%3AQ1404150%2C%20%22FF4500%22%2C%20%0A%20%20%20%20%20%20IF%28%3Finstanceof%20%3D%20wd%3AQ1226252%2C%20%22FF4500%22%2C%20%0A%20%20%20%20%20%20IF%28%3Finstanceof%20%3D%20wd%3AQ207524%2C%20%22FF4500%22%2C%20%0A%20%20%20%20%20%20IF%28%3Finstanceof%20%3D%20wd%3AQ15120977%2C%20%22228B22%22%2C%20%0A%20%20%20%20%20%20IF%28%3Finstanceof%20%3D%20wd%3AQ39715%2C%20%22228B22%22%2C%20%0A%20%20%20%20%20%20IF%28%3Finstanceof%20%3D%20wd%3AQ787078%2C%20%22228B22%22%2C%0A%20%20%20%20%20%20%220000CD%22%29%29%29%29%29%29%29%29%29%0A%20%20%20%20%20%20%20AS%20%3Frgb%29.%0A%20%20%0A%20%20%3Fitem%20wdt%3AP31%20%3Finstanceof.%20%0A%20%20OPTIONAL%7B%3Fitem%20wdt%3AP17%20%3Fland.%7D%0A%20%20OPTIONAL%7B%3Fitem%20wdt%3AP276%20%3Fplats.%7D%0A%20%20OPTIONAL%7B%3Fitem%20wdt%3AP18%20%3Fbild.%20%7D%0A%20%20OPTIONAL%7B%3Fitem%20wdt%3AP2046%20%3Farea.%20%7D%0A%20%20OPTIONAL%7B%3Fitem%20wdt%3AP625%20%3Fcoords.%20%7D%0A%20%20OPTIONAL%7B%3Fitem%20rdfs%3Alabel%20%3Flabelsv%20filter%20%28lang%28%3Flabelsv%29%20%3D%20%22sv%22%29.%7D%0A%20%20OPTIONAL%7B%3Fitem%20rdfs%3Alabel%20%3Flabelfi%20filter%20%28lang%28%3Flabelfi%29%20%3D%20%22fi%22%29.%7D%0A%20%20OPTIONAL%7B%3Fitem%20rdfs%3Alabel%20%3Flabelen%20filter%20%28lang%28%3Flabelen%29%20%3D%20%22en%22%29.%7D%0A%20%20OPTIONAL%20%7B%3Fitem%20schema%3Adescription%20%3Fdescsv%20.%20FILTER%28lang%28%3Fdescsv%29%3D%27sv%27%29%20%7D%0A%20%20OPTIONAL%20%7B%3Fitem%20schema%3Adescription%20%3Fdescfi%20.%20FILTER%28lang%28%3Fdescfi%29%3D%27fi%27%29%20%7D%0A%20%20OPTIONAL%20%7B%3Fitem%20schema%3Adescription%20%3Fdescen%20.%20FILTER%28lang%28%3Fdescen%29%3D%27en%27%29%20%7D%0A%20%20SERVICE%20wikibase%3Alabel%20%7B%20bd%3AserviceParam%20wikibase%3Alanguage%20%22sv%22.%20%7D%0A%7D). 

Ytterligare interaktiva kartor i Wikipedia-artiklar har blivit möjliga tack vare att vi lagt in tiotals objekt i OpenStreetMap med sin Q-kod från Wikidata. T.ex. artikeln om [Ingå gästhamn](https://sv.wikipedia.org/wiki/Ing%C3%A5_g%C3%A4sthamn) pryds nu av en snygg karta tack vare att småbåtshamnens område var utritat i OSM sedan tidigare. 

![](https://lh4.googleusercontent.com/I0llBA1V96Rldqlt39sPZXV01FoJMCfN5F9rpoaqh8pNMufvB-WKiXHq6eChPsFhbhz_HHwVk-2ZML_Dyf41izvAnGzzKHukHoouJ3DQW2wiJaVC4FPtoIEv6ky0GezqWJA3AK9q)

[Ingås gästhamn](https://sv.wikipedia.org/wiki/Ing%C3%A5_g%C3%A4sthamn) på Wikipedia med OSM-karta

Vi har kommit en god bit på vägen med Ingå, men det är ännu en bit kvar innan Ingå Sparbanksstiftelse får full valuta för sina pengar. Genom att spela till deltagarnas styrkor blir resultatet säkert riktigt bra!

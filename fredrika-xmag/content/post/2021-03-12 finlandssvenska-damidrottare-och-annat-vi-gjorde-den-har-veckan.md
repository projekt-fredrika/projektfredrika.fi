---
title: "Finlandssvenska damidrottare och annat vi gjorde den här veckan"
url: "/finlandssvenska-damidrottare-och-annat-vi-gjorde-den-har-veckan/"
date: "2021-03-12"
images: ["/img/Mona-Lisa_Pursiainen.jpg"]
author: ['Lina']
categories: ['Idrott']
tags: ['personer']
toc: true
draft: false
_build:
  list: true
  publishResources: true
  render: true
---

_Den här veckan har Projekt Fredrika tittat närmare på finlandssvenska kvinnor på Wikipedia, i och med kvinnodagen den 8 mars._

Inför veckan analyserade vi hur väl de finlandssvenska kvinnorna är representerade på Wikipedia. Länk till en bloggtext som beskriver hela den analysen finns här: [**Finlandssvenska kvinnor i rött**](https://projektfredrika.fi/finlandssvenska-kvinnor/).

Vi granskade t.ex. vilka artiklar om finlandssvenska kvinnor som är mest lästa på finska. Det visade sig att sångaren [**Jannika B**](https://fi.wikipedia.org/wiki/Jannika_B) och journalisten [**Baba Lybeck**](https://fi.wikipedia.org/wiki/Baba_Lybeck) är mycket lästa på finska men saknar artikel på svenska, men nu finns de: [**Baba Lybeck**](https://sv.wikipedia.org/wiki/Baba_Lybeck) och **[Jannika B](https://sv.wikipedia.org/wiki/Jannika_B).** Vi skrev också om textilkonstnären [**Emma Saltzman**](https://sv.wikipedia.org/wiki/Emma_Saltzman) och om direktören **[Leni von Bonsdorff](https://sv.wikipedia.org/wiki/Leni_von_Bonsdorff),** som vi tidigare hade fått tips om att saknades.

## Veckans satsning: Finlandssvenska idrottsdamer

Det vi kom att fokusera mest på den här veckan var ändå finlandssvenska kvinnliga idrottare. Inspirationen till att satsa på dessa kvinnor väcktes då vi granskade vilka yrkesgrupper de finlandssvenska kvinnor som är födda på 1900-talet och har artikel på Wikipedia representerar, jämfört med männen.

Vi noterade att idrottare ligger i topp tre bland männen, men betydligt längre ner för kvinnor. Orsaken är att väldigt få kvinnliga finlandssvenska idrottare hade artikel på svenska Wikipedia - endast 19 jämfört med 100 manliga.

Vi bestämde oss för att göra något åt saken, och bad om hjälp.

{{< tweet user="projektfredrika" id="1369193257528401935" >}}

## Namnen strömmar in

Och hjälp fick vi! Vi blev alldeles överväldigade över det engagemang frågan väckte, speciellt på Twitter! Här är några av de tips vi fick:

{{< tweet user="StefanEklund3" id="1369252232110235652" >}}

Vi blev också glada över hur många olika grenar idrottarna representerade!

{{< tweet user="SebeBackman" id="1369219001952436226" >}}

{{< tweet user="MikaelaIngberg" id="1369298638988525571" >}}

Frågan om vilka krav en idrottare bör möta för att kvalificera för en Wikipedia-artikel aktualiserades också.

{{< tweet user="MikaelaIngberg" id="1369296697201942529" >}}

Wikipedia har en del riktlinjer som kan fungera som vägledning [som finns samlade här](https://sv.wikipedia.org/wiki/Wikipedia:Att_skriva_om_sport#Personer). En relevans-blogg kunde vara på sin plats!

## Vad hände sen?

Så fort vi fick in namn började vi kolla upp dem. En del av dem vi fick tips om fanns redan på t.ex. finska, och många fanns på Wikidata.

**Här har vi samlat alla de tips vi fick:**

![](/2021/03/Untitled-10-1024x1024.jpg)

Nästa steg var att börja skriva! Det är inte första gången Projekt Fredrika tittar på finlandssvenska idrottare. I maj ifjol granskade vi [kategorin finlandssvenska idrottare på svenska Wikipedia](https://projektfredrika.fi/idrottare/), i och med [Svenska Yles satsning på Svenskfinlands 50 största idrottshjältar](https://svenska.yle.fi/artikel/2020/04/20/rankning-svenskfinlands-50-storsta-idrottshjaltar-genom-tiderna).

Redan då märkte vi att tre av de kvinnor som fanns med på listan - sprintern [**Mona-Lisa Pursiainen**](https://sv.wikipedia.org/wiki/Mona-Lisa_Pursiainen), cyklisten [**Pia Sundstedt**](https://sv.wikipedia.org/wiki/Pia_Sundstedt) och ishockeyspelaren **[Ronja Savolainen](https://sv.wikipedia.org/wiki/Ronja_Savolainen)** - saknade artikel på svenska Wikipedia. Dessa namn dök också snabbt upp bland förslagen, så vi började med att skriva om dem. Vi hann också skriva om innebandyspelaren [**My Kippilä**](https://sv.wikipedia.org/wiki/My_Kippil%C3%A4).

Arbetet med att skriva om fler av alla de kvinnor vi fick tips om fortsätter. De senaste åren har de kvinnliga idrottarnas situation lyfts upp i många sammanhang, inte minst hur det inom många grenar ekonomiskt är väldigt orättvist mellan kvinnliga och manliga idrottare. Nu har Projekt Fredrika åtminstone dragit några strån till stacken för mer jämlikhet, en Wikipedia-artikel åt gången ;)

---
title: "Svenska Wikipedia 20 år - Projekt Fredrika med på livesändning 12 maj"
url: "/svenska-wikipedia-20-ar/"
date: "2021-05-11"
images: ["/img/wp.jpg"]
author: ['Lina']
categories: ['Wikipedia']
tags: ['wikipedia']
toc: true
draft: false
_build:
  list: true
  publishResources: true
  render: true
---

![Wikipedia 20 år](/img/wp.jpg)


_Projekt Fredrika är med i en direktsänd diskussion onsdagen den 12.5 klockan 9 finsk tid (8 svensk tid)._ Du kan lyssna på diskussionen via [den här Youtube-länken](https://www.youtube.com/watch?v=iYc1GuV12MA) eller [den här Facebook-länken](https://www.facebook.com/WikimediaSverige/posts/10158197332172876). Temat är (naturligtvis) det svenska Finland.

Det här året fyller [inte bara Wikipedia](https://projektfredrika.fi/wikipedia-20-ar/) utan också svenska Wikipedia 20 år. Exakt när 20-årsdagen inträffar har visat sig vara lite oklart, så därom tvista de lärda. En del påstår att svenska Wikipedia föddes den 3 maj 2001, andra att födelsedagen inträffade den 23 maj 2001.

Eftersom det råkar vara exakt 20 dagar mellan de två potentiella födelsedatumen valde Wikimedia Sverige att bygga på det. Varför fira en dag när man kan fira 20 dagar och ha en **födelsedagsperiod**? Temat för svenska Wikipedias 20-årsfirade är därför [kampanjen 20 år 20 saker](https://sv.wikipedia.org/wiki/Wikipedia:20_%C3%A5r). 

Mellan den 3 och den 23 maj lyfter Wikimedia Sverige varje dag fram ett nytt tema. Målet är att visa på bredden av Wikimediaprojekten och uppmuntra till små och stora redigeringar i olika ämnen. Både personer med erfarenhet av Wikipedia och nybörjare kan delta.

Fira med Fredrika
-----------------

En av dessa temadagar fokuserar på Projekt Fredrika, närmare bestämt 12 maj. Temat är att svenska Wikipedia inte bara är Sveriges Wikipedia utan alla svenskspråkigas Wikipedia:

_"Svenskspråkiga Wikipedia fyller 20 år! Namnet gör klart att det inte är Wikipedia för landet Sverige, utan Wikipedia på det svenska språket. Därför vill vi nu hylla en väsentlig del av de svensktalandes kunskaper, tillsammans med våra finlandssvenska vänner i Projekt Fredrika. Hur kan svenskspråkiga Wikipedia arbeta för att bli bättre på att täcka också det svenskspråkiga Finland? Välkomna till ett frukostsamtal tillsammans med Projekt Fredrika, ett projekt som kämpar för att förbättra det svenska Finland på Wikipedia."_

Vår temadag startar i form av en direktsänd frukostdiskussion med Eric Luth och Josefine Hellroth Larsson från Wikimedia Sverige. Diskussionen sänds klockan 9 finsk tid (8 svensk tid). Vi kommer att visa vår film "[Projekt Fredrika för rikssvenskar](https://projektfredrika.fi/projekt-fredrika-for-rikssvenskar/)" och sedan diskuterar vi. Häng med och lyssna via [den här Youtube-länken](https://www.youtube.com/watch?v=iYc1GuV12MA) eller [den här Facebook-länken](https://www.facebook.com/WikimediaSverige/posts/10158197332172876)!

https://www.youtube.com/watch?v=5D3z\_Msd7F0

**Projekt Fredrika** förbättrar täckningen av det svenska i Finland på Wikipedia, främst på svenska men också på andra språk. _Läs om oss på Wikipedia (_[Projektsidan](https://sv.wikipedia.org/wiki/Wikipedia:Projekt_Fredrika), [Project page](https://en.wikipedia.org/wiki/Wikipedia:Projekt_Fredrika), [Projektisivut](https://fi.wikipedia.org/wiki/Wikipedia:Projekt_Fredrika), [Projektseite](https://de.wikipedia.org/wiki/Wikipedia:Projekt_Fredrika), [Page du projet](https://fr.wikipedia.org/wiki/Wikipedia:Projekt_Fredrika), [страница проекта](https://ru.wikipedia.org/wiki/Wikipedia:Projekt_Fredrika)) _eller följ oss på [Twitter](https://twitter.com/projektfredrika), [Facebook](https://www.facebook.com/projektfredrika/), eller [Instagram](http://instagram.com/projektfredrika)._
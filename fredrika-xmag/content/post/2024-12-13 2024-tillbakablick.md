---
title: "En tillbakablick på 2024"
url: "/2024-tillbakablick/"
date: "2023-12-18"
images: ["/img/2024-ai-seminarium_2.jpeg"]
author: ['Kaj']
categories: ['Tillbakablick']
tags: ['översikt','sls','kotus', 'projekt fredrika']
toc: false
draft: false
_build:
  list: false
  publishResources: true
  render: true
---

## Projekt Fredrikas julhälsning 2024

Hej alla Fredrikor och vänner, 

För exakt ett år sedan var en del av oss samlade till jullunch 13.12.2023, på Luciadagen. I år har vi träffat en del av er under Kulturfondens AI-seminarium (1.10.2024), och snart hoppas träffa en del av er vid SLS 140-årsjubileum (5.2.2025) som vi fått inbjudan till. 

I vår tillbakablick för ett år sedan förutspådde vi att år 2024 blir ett AI-fyllt år, vilket det sannerligen visat sig bli. 

Under våren 2024 gjorde vi ett pilotprojekt med SLS om hur AI kan hjälpa till att föra in material på Wikipedia. Maria Vainio-Kurtakko ska ha ett speciellt tack för hjälpen. Vi kände varandra sedan pre-AI-tiden och väntade oss ett fruktbart samarbete utgående från hennes bok Ett gott parti om paret Edelfelt. Bra gick det och lärorikt blev det! Vi blev bland annat inbjudna till evenemanget AI Sauna vid Nationalbiblioteket för att hålla föredrag om projektet: https://projektfredrika.fi/ai-sauna/ För noggrannare projektdetaljer se https://sv.wikipedia.org/wiki/Wikipedia:Projekt_Fredrika/SLS-AI-pilot

Under sommaren 2024 jobbade vi på ett projekt med Nils Saramo och Roland Juthman vid S&S för att utforska hur AI kan användas som AI-lärcoach. Projektet var inte direkt kopplat med Wikipedia, men projektets lärorika och allmännyttiga karaktär gjorde det ett bra projekt för all involverade i att utforska hur ett AI-verktyg ska ställas upp inom undervisningen. 

Påföljande diskussioner med professor i AI Linda Mannila ledde till en inbjudan till Kulturfondens AI seminarium där Kaj höll ett blixtrande kort brandtal för att "Mata AI-draken" (https://youtu.be/qBC4sa-aKJQ). Öppen data som Wikipedia och Wikidata är perfekta stället att påverka innehållet som LLMar tränas på. Kaj delade med sina tankar i både Åbo Underrättelser (https://www.abounderrattelser.fi/artikel/kulturfonden-spindeln-i-det-svenska-finlands-ai-nat/), TFiF-bladet (https://tfif.fi/spindeln-i-det-svenska-finlands-ai-nat-kulturfonden-eller-tfifen/), Fredrikas hemsida (https://projektfredrika.fi/fredrika-matar-ai-draken/) och på https://kaj.arno.fi/ai-spindeln/. Speciellt intressanta uppslag fick vi med Charlotta af Hällström-Reijonen, och tillsammans hade vi en lovande fortsatt diskussion med Kulturfonden.

Under årets lopp har Robert uppnått nya höjder i sitt utnyttjande av AI inom kodning och informationsbehandling. Senaste tilläggen är kodningsverktyget Cursor och att utnyttja MariaDB:s vektorteknik. Se Roberts blog "Try RAG with MariaDB Vector on your own MariaDB data!" https://mariadb.org/rag-with-mariadb-vector/

Nu står vi igen inför slutet av året och förutspår att även 2025 blir mycket AI-centrerat i de projekt vi har framför oss. Vi har lämnat in flera ansökningar kring detta till Kulturfonden och planerar nya paket med SLS.

God jul och gott nytt år!<br>
Kaj Arnö<br>
Robert Silén

P.S. Vi sörjer den plötsliga bortgången av Marcus Riska i början av 2024. Marcus fungerade flera år som Projekt Fredrikas verksamhetsgranskare och var en entusiastisk supporter av verksamheten. Kaj och Robert deltog i hans begravning den 1.3.2024 i Helsingfors. 
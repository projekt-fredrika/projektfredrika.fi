---
title: "Projekt Fredrika år 2020 i bilder och de tre kanske mest udda sakerna vi lärde oss i år"
url: "/projekt-fredrika-ar-2020-bilder-och-udda-fakta/"
date: "2020-12-18"
images: ["/img/bild.png"]
author: ['Lina']
categories: ['Tillbakablick']
tags: ['projekt fredrika']
toc: true
draft: false
_build:
  list: true
  publishResources: true
  render: true
---

![bild](/img/bild.png)


När ett år lider mot sitt slut kan det vara bra att blicka tillbaka och reflektera över året som gått. Vad var det vi tänkte att vi skulle göra i januari, och hur blev det. Sällan har ett år fört med sig så många snabba förändringar och så mycket utrymme för spontanitet som år 2020.

Fredrika bland folket
---------------------

I januari 2020 körde vi igång med kurser och föreläsningar. Först Borgå i januari, Korsholm i februari och Vasa i början av mars. Därefter var det meningen att vi skulle till Åbo och Helsingfors senare samma månad. 

![](/img/2020/12/IMG_20200128_200344_009-1024x768.jpg)

Projekt Fredrika i Borgå i januari 2020.

Men år 2020 hade andra planer, och istället för de fysiska kurserna blev det [en serie små introduktionsvideor som nu finns på YouTube](https://www.youtube.com/playlist?list=PLTaXVy1OdhRKwFJ77pS1kxRLziE2KgF5a).

https://www.youtube.com/watch?v=UMJZeNIlJlI&list=PLTaXVy1OdhRKwFJ77pS1kxRLziE2KgF5a&index=3

Här visar vi hur du laddar upp en bild till Wikimedia Commons.

Vi har också en annan serie där vi bland annat berättar vad Projekt Fredrika gör, och hur vi jobbar.

https://www.youtube.com/watch?v=m9Qnv9KSsug

Vad gör Projekt Fredrika, och vad är skillnaden på Wikipedia, Wikimedia och Wikidata?

Sedan tidigare hade vi ju främst jobbat på nätet, och nu blev det fullt fokus på nätet igen.

![](/img/2020/12/Meme_Template_with_White_Impact_Text_on_Top_and_Bottom-2-1024x1024.jpg)

Minns ni då toapappret plötsligt gick åt som smör i solsken? Den här  
bilden delade Projekt Fredrika på sociala medier i slutet av mars 2020.

Finlandssvensk konst som öppen data
-----------------------------------

Ett av årets mest spännande projekt var arbetet med att överföra 40 av konstnären Birger Carlstedts konstverk till Wikimedia Commons, på uppdrag av **Konstsamfundet** som äger rättigheterna. Med hjälp av framförallt **Susanna Ånäs** och **Tove Ørsted** från Wikimedia Suomi kunde Projekt Fredrika tryggt lotsa bilderna till Wikimedia Commons.

I bloggtexten [Birger Carlstedts verk finns nu på Wikimedia Commons](https://projektfredrika.fi/birger/) berättar vi mer om varför det är så häftigt, kryddat med kommentarer av Konstsamfundet och Wikimedia Suomi. I texten [Hur Birger Carlstedts verk kom till Wikimedia Commons](https://projektfredrika.fi/the-making-of-birger/) går vi mer i detalj in på hur processen såg ut från idéstadiet till stunden då de sista licenserna godkändes.

![](/img/2020/10/lossy-page1-596px-Picnic_17-BC_-_Birger_Carlstedt.tif-1.jpg)

Birger Carlstedts tavlor chillar nu på nätet som öppen data.

Sociala medier och udda fakta
-----------------------------

Liksom för de flesta människor globalt, skedde också största delen av Projekt Fredrikas sociala samvaro på nätet år 2020. Vi försökte hålla omvärlden möjligast uppdaterad om våra förehavanden via [Twitter](https://twitter.com/projektfredrika), [Facebook](https://www.facebook.com/projektfredrika/), [Instagram](https://www.instagram.com/projektfredrika/?hl=sv).

På Twitter delade vi med oss av fakta och kuriositeter som Wikipedia bjöd på (eller numera bjuder på, efter att vi har lagt till det) . Avslutningsvis har vi listat de tre mest udda sakerna:

1.  **Sveaborg skulle ursprungligen byggas runt hela Helsingfors**

När Augustin Ehrensvärd fick i uppgift att befästa Helsingfors i mitten av 1700-talet hade han en vision om att hela staden skulle ingå i fästingen. Tyvärr hade han aldrig varit i Helsingfors, och när han anlände fick han en chock. Staden hade bara cirka 1 500 invånare och det fanns varken tillräckligt med arbetskraft, material eller husrum.

Han gav ändå inte upp så lätt och började ivrigt spränga på olika håll i staden. Så småningom insåg han ändå att han måste begränsa sig till öarna utanför eftersom resurserna inte räckte. Hela Sveaborg byggdes till stor del utgående från idéskisser och spontan planering på platsen och Ehrensvärd övergav aldrig visionen om att inkludera hela Helsingfors i fästingen.

https://twitter.com/projektfredrika/status/1309398462371332096

**2\. Hur man chockerade en finländare år 1883**

Konstnären Helena Westermarck fick ett hedersomnämnande för tavlan _Strykerskor_ i Paris 1889. I Finland väckte tavlan däremot rabalder, eftersom den ansågs vara ytterst radikal. För det första var det fel att överhuvudtaget avbilda tjänstefolk, och för de andra var de här två dessutom för fula för att förevigas på ett konstverk.

Adertonhundratalsmänniskorna skulle nog ha det svårt i dagens selfie-värld.

https://twitter.com/projektfredrika/status/1289103172770738176

**3\. Finlands första film handlade om olaglig sprittillverkning , fusk och slagsmål**

Finlands första film, _Lönnbrännare_, handlade om olaglig sprittillverkning i skogen, ett slagsmål efter att någon fuskade i ett kortspel och kulminerade med polisingripande. Filmen var 10-20 minuter lång och hade premiär den 29 maj 1907.

Nyfiken? Tyvärr har vi dåliga nyheter, inga kopior finns bevarade. Gamla filmer hade en förmåga att självantända.

https://twitter.com/projektfredrika/status/1266296656019910657

Läs gärna också **[2020, en tillbakablick](https://projektfredrika.fi/2020-tillbakablick/?preview_id=1645&preview_nonce=d3b5c2f19f&preview=true&_thumbnail_id=1643)**, samt  [**Strån till stacken**](https://projektfredrika.fi/stran-till-stacken/).

**Projekt Fredrika** förbättrar täckningen av det svenska i Finland på Wikipedia, främst på svenska men också på andra språk. _Läs om oss på Wikipedia (_[Projektsidan](https://sv.wikipedia.org/wiki/Wikipedia:Projekt_Fredrika), [Project page](https://en.wikipedia.org/wiki/Wikipedia:Projekt_Fredrika), [Projektisivut](https://fi.wikipedia.org/wiki/Wikipedia:Projekt_Fredrika), [Projektseite](https://de.wikipedia.org/wiki/Wikipedia:Projekt_Fredrika), [Page du projet](https://fr.wikipedia.org/wiki/Wikipedia:Projekt_Fredrika), [страница проекта](https://ru.wikipedia.org/wiki/Wikipedia:Projekt_Fredrika)) _eller följ oss på [Twitter](https://twitter.com/projektfredrika), [Facebook](https://www.facebook.com/projektfredrika/), eller [Instagram](http://instagram.com/projektfredrika)._
---
title: "Projekt Fredrika deltar i världens största fototävling"
url: "/wiki-loves-monuments/"
date: "2020-09-08"
images: ["/img/Helsingfors-Georgsgatan-18-SFV-huset-G18-scaled.jpg"]
author: ['Robert']
categories: ['Foto']
tags: ['commons', 'wikidata']
toc: true
draft: false
_build:
  list: true
  publishResources: true
  render: true
---

![Helsingfors Georgsgatan 18 SFV-huset G18](/img/Helsingfors-Georgsgatan-18-SFV-huset-G18-scaled.jpg)


Hur ser svenska Finlands historiska byggnader och monument ut i bilder? Projekt Fredrika testade att bidra till världens största fototävling Wiki loves monuments. Här delar vi med oss av våra insikter och erfarenheter.

Under september månad ordnas den globala fototävlingen [Wiki loves monuments](https://www.wikilovesmonuments.org/), där vem som helst kan delta genom att ladda upp en bild på en byggnad eller ett monument som är listat som ett kulturarv.

I år är temat förändrande stadsomgivningar och -landskap. Projekt Fredrika funderade vad som är speciellt svenskt i Finlands huvudstad och sökte passliga objekt att bidra med. 

> Tanken var att bidra med några saknade bilder - inte att knäppa den vinnande estetiska bilden :)

![](https://lh6.googleusercontent.com/WC8lNhSAg1vrQJ23mCsqF0rB0NKsQ0PPIk64RGhttS7o5H8jgPyzY92z20tEwTs8g5ezG87BnwizrfpJxI9cU5L1cvU8yeY05BsP1gO7PvqXHTkGGEKmL91m3CDiYN8ZooXtSQ5B)

Wikipedia Suomis [kartverktyg](http://wlm.wikimedia.fi/kuvattavat-kohteet/)

Wikimedia Suomi erbjuder [en karta](http://wlm.wikimedia.fi/kuvattavat-kohteet/) som hjälper deltagare att hitta och ladda upp saknade bilder i Finland. Vi märkte att flera byggnader som hyser svenskspråkiga instanser saknade bild, bland dem [Georgsgatan 18](https://www.wikidata.org/wiki/Q55021622) (Svenska folkskolans vänners G18), [Riddaregatan 5](https://www.wikidata.org/wiki/Q98418365) (Svenska litteratursällskapets kontor), [Mannerheimvägen 18](https://www.wikidata.org/wiki/Q98412735) (Hufvudstadsbladet), [Topeliusgatan 2](https://www.wikidata.org/wiki/Q98433056) (Tölö gymnasium) och [Ståhlbergsvägen 2](https://www.wikidata.org/wiki/Q98432833) (Brändö gymnasium).

Jag (Robert) bestämde mej för att bege mej ut en mulen lördagsmorgon i september för att fota. "Tar jag bilderna själv behöver jag tänka minimalt på bildernas rättigheter när jag laddar upp dom på Wikimedia Commons" - tänkte jag. Som kamera hade jag mej med en systemkamera och telefon - den senare visade sej ta bättre balanserade bilder som inte förutsätter att jag manuellt justerar dem. Jag är ingen professionell fotograf, så ju mera automatik desto bättre. 

Svenska folkskolans vänner (SFV) har på Georgsgatan 18 det så kallade SFV-huset G18. Den skyddade byggnaden är på Wikidata ([Q55021622](https://www.wikidata.org/wiki/Q55021622)) beskriven som “Entinen Kirkkopuistikon tyttökoulu” som upprättades 1883 (enligt Helsingfors stadsmuseums källa). Jag fyllde på med en svenskspråkig etikett och under  “även känd som” skrev jag G18 och SFV-Huset. Ingendera har en Wikipediasida eller nämns på SFVs sida, men nu ska i alla fall byggnadens Wikidataobjektet få en bild. 

![](https://lh5.googleusercontent.com/6piafxn0BGgGcJ-J2K6Zj4fs8RVcOcFVwSOGLORKEO0O2xTi8lEaUahtKFJi4_giJGeyXL2i2FZGEo9NWIieUzFMDVo4Nlux9a9dBfWZ9XabddTRLIqviiU_6bJb7PyjngUmONnp)

G18 byggnadens Wikidata etiketter efter städning.

När jag skulle ladda upp mitt egna foto kom jag på att det kan finns existerande bilder på Commons som kunde användas. En [sökning på Georgsgatan 18](https://commons.wikimedia.org/w/index.php?search=georgsgatan+18&title=Special%3ASearch&go=Go&ns0=1&ns6=1&ns12=1&ns14=1&ns100=1&ns106=1) gav noll resultat, men [Yrjönkatu 18](https://commons.wikimedia.org/w/index.php?search=yrj%C3%B6nkatu+18&title=Special%3ASearch&go=Go&ns0=1&ns6=1&ns12=1&ns14=1&ns100=1&ns106=1) ger däremot flera bilder, även historiska [från 1914](https://commons.wikimedia.org/wiki/File:Helsinki_1914,_Yrj%C3%B6nkatu_18_-_N26393_(hkm.HKMS000005-km003tjj).jpg) och [från 1890](https://commons.wikimedia.org/wiki/File:Yrj%C3%B6nkatu_18_-_Helsinki_1890_-_G31554_-_hkm.HKMS000005-km002z1w.jpg) - tufft! Men visst ska svenska sökningen ge resultat, så jag namngav filen "[Helsingfors, Georgsgatan 18 - SFV-huset G18.jpg](https://commons.wikimedia.org/wiki/File:Helsingfors,_Georgsgatan_18_-_SFV-huset_G18.jpg)" före jag laddade upp den - kanske tvåspråkigt namn vore mera diplomatiskt, men nu finns det i alla fall sökresultat på båda språken.

![](https://lh4.googleusercontent.com/O1rAGVN8H4h8E1nZHseTrurOqyMNptUXGnIe3eniKh7Cjgd5Htd8nUT9x_VNK2aIvZGfP7xBPc_LR9Ey2WV01gmcW10wGHC5iu3W4_yPFRD4oeL2qtxFb1cH5AtoFkgIYoL5uG5e)

Riddaregatan 5 - Svenska litteratursällskapets (SLS)

Svenska Litteratursällskapets (SLS) adress Riddaregatan 5 är en skyddad byggnad från 1927, känd som Laurellska skolan. Den senare har ingen wikipediasida, men byggnaden har ett [wikidataobjekt](https://maps.wikilovesmonuments.org/object/98418365). Jag laddade upp [mitt bidrag](https://commons.wikimedia.org/wiki/File:Helsinki_-_Laurellska_skolan_-_20200905103312.jpg) till Commons, men insåg sedan att [SLS wikipediasida](https://sv.wikipedia.org/wiki/Svenska_litteraturs%C3%A4llskapet_i_Finland) hade en bättre bild från tidigare, och att det finns ännu flera när jag [sökte på Riddaregatan 5 på Commons](https://commons.wikimedia.org/w/index.php?search=riddaregatan+5&title=Special:Search&go=Go&ns0=1&ns6=1&ns12=1&ns14=1&ns100=1&ns106=1). Det kan vara bra att vara konsekvent tänkte jag, och valde i detta fall att lägga till bild (P18) till byggnadens objekt [Q98418365](https://maps.wikilovesmonuments.org/object/98418365) med den existerande bilden från SLS wikipediasida: [SLS-building.jpg](https://commons.wikimedia.org/wiki/File:SLS-building.jpg).  

Jag märkte i förbifarten att Helsingfors stad har fina [gamla svartvita bilder av Riddaregatan 5 och andra  adresser](https://hkm.finna.fi/Record/hkm.HKMS000005:000007u8) som gärna kunde få vara med på Wikipedia - de är licensierade CC BY 4.0. Det vore fint att pryda Wikipediasidor med dylika historiska bilder bara de vore uppladddade på WikiCommons. Detta är något jag lagt på min todo för framtiden.

![](https://lh5.googleusercontent.com/KCM_XNOSxZMarcTanUVTwa0mejJjCfG8_PxD1xyWO8KjAqwBlj0X8iXdX6tGLjQp9mA3OpAVMN9X8ZDNYqNO23ZkmD4Yxq2bxWA01LKBV2QZbqRCPKH21DflDh8ab9Cnc19lEF-I)

Topeliusgatan 2 – Tölö Gymnasium, f.d. Lönnbeckska gymnasiet (Lönkan), f.d. Nya Svenska Samskolan

Med i tävlingen är objektet [Topeliusgatan 2](https://www.wikidata.org/wiki/Q98433056) - svenskspråkiga Tölö Gymnasiums äldre, 1954-upprättade skyddade byggnad. [Tölö gymnasium](https://sv.wikipedia.org/wiki/T%C3%B6l%C3%B6_gymnasium) har skillt en egen wikipediasida som beskriver skolan i ett vidare perspektiv inklusive historien för skolorna och byggnaderna. Jag funderade en stund om det finns duplikat att sammanföra, men jag insåg att skola och byggnad nog är olika saker även i detta fall.

Bilden av 1954-byggnaden passar både byggnaden och gymnasiet - så jag lade till min bild till båda. Samtidigt agerade jag god medborgare och städade i både wikidataobjektens fält och förnyade taggen på sidans bild. [Tölö gymnasiums wikipedia sida](https://sv.wikipedia.org/wiki/T%C3%B6l%C3%B6_gymnasium) skulle faktiskt må bra av tydligare text och mera källor (iaf historian), och en helhetsbild av byggnaderna - tips för nån med en historik om Tölö gymnasium eller en drönare! 

![](https://lh4.googleusercontent.com/LG3gKkx9KKYj_9NDPp9i-jTh0ao79VV8u1rPXsaxs496PQ1KGgemBC6Mmp_1zbUSsPKPIighIn1Kb3xmOkZ1bHpfyZ8OqaHRo21EJoL4tCqO07KiW0DFoRYSrjiPI9g9QYPc34eF)

Mannerheimvägen 18 - Hufvudstadsbladet (HBL)

Finlands största svenskspråkiga tidning Hufvudstadsbladet (HBL) är verksam i byggnaden på Mannerheimvägen 18, byggd 1926. Senaste bilden på [HBL:s wikipediasida](https://sv.wikipedia.org/wiki/Hufvudstadsbladet) är från 2016, så [wikidataobjektet](https://www.wikidata.org/wiki/Q98412735) blev värt [mitt färskare bidrag](https://commons.wikimedia.org/wiki/File:Helsingfors_Mannerheimv%C3%A4gen_18_Hufvudstadsbladet_2020.jpg). På finska heter byggnaden “Hufvudstadsbladetin liikepalatsi” - jag fyllde i den svenska etiketten med “Hufvudstadsbladets affärspalats” - om det faktiskt heter så på svenska framgår inte från [Helsingfors stads källa](https://hkm.finna.fi/Record/hkm.HKMS000005:km003yxa?lng=sv). 

![](https://lh6.googleusercontent.com/0Un05oBUYYOkAhsAr5_EFAjQM0comsgmzNjTOVUYYimFLmDeGbI1vhdWB6gGzy74dqlpWxWII0ld6OisFSVlpKHshvQMmJlljAW-DfceokwSC-xsgObwCaP141K8OgPW9qS2pZYw)

Ståhlbergsvägen 2 - Brändö gymnasium

[Ståhlbergsvägen 2](https://www.wikidata.org/wiki/Q98432833) från 1912  hyser svenskspråkiga skolväsende - bland annat Brändö gymnasium. Brändö gymnasium har [flera bilder på Commons](https://commons.wikimedia.org/w/index.php?search=br%C3%A4nd%C3%B6+gymnasium&title=Special%3ASearch&go=Go&ns0=1&ns6=1&ns12=1&ns14=1&ns100=1&ns106=1), och [wikipediasidan](https://sv.wikipedia.org/wiki/Br%C3%A4nd%C3%B6_gymnasium) är prydd med en somrig bild med elever, men det syns bara en del av den gamla huvudbyggnaden. Jag lade till [mitt eget bidrag](https://commons.wikimedia.org/wiki/File:Helsingfors_St%C3%A5hlbergsv%C3%A4gen_2_Br%C3%A4nd%C3%B6_gymnasium_2020.jpg) som illustrerar bättre hela byggnaden i dess [wikidataobjekt](https://www.wikidata.org/wiki/Q98432833).

Arbetsprocessen för att fota och lägga upp bilder för de fem objekten klarnade under lekens gång. Enklaste sättet att ladda upp bilder till rätta wikidataobjekt var via [Wikipedia Suomis egna kartverktyg](http://wlm.wikimedia.fi/kuvattavat-kohteet/) som ger mera överblick av objekten i sökfasen, men i uppladdningen tvingar den på ett standardiserat namn - vilket i och för sej är bra, men tyvärr är den på finska. Smidigast gick det därför att ladda upp via [WikiShootMe](https://wikishootme.toolforge.org/)\-verktyget som färdigt fyller i en del uppgifter, länkar rätt till Wikidata och också låter en namnge filnamnet själv på svenska. Det går också att använda Commons egna [standard filuppladningssida](https://commons.wikimedia.org/wiki/Special:UploadWizard) eller appar som underlättar uppladdning direkt från telefonen.

Till lärdomarna hör hur byggnader och wikipediasidor lever sida vid sida på Wikidata. Jag insåg att fast en bild fattas någonstans, så kan det finnas alternativ tillgängliga i Commons bara man lär sej att söka med rätta sökord eller att undersöka den relevanta “syskon”-wikipediasidan. Detta påminner lite om länkning mellan Wikidata och OpenStreetMap - en del länkning kunde göras effektivt med hjälp av automatiska förslag som skulle sedan förtydliga var de verkliga bristerna är. 

Har du deltagit själv i Wiki loves monuments? Var fattas det bilder i svenska Finland? Kan vi hjälpa dej bidra? Eller vill du bidra till något annat på Wikipedia? Läs mera [hur du kan bidra](https://projektfredrika.fi/bidra/) och följ oss på [Facebook](https://www.facebook.com/projektfredrika/), [Twitter](https://twitter.com/projektfredrika) eller [Instagram](https://instagram.com/projektfredrika).
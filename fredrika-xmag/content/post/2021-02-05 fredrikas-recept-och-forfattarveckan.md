---
title: "Fredrika Runebergs tårtrecept och andra saker vi gjorde under författarveckan"
url: "/fredrikas-recept-och-forfattarveckan/"
date: "2021-02-05"
images: ["/img/SLSA_1160_SLSA_1160_364-scaled.jpg"]
author: ['Lina']
categories: ['Finland']
tags: ['personer']
toc: true
draft: false
_build:
  list: true
  publishResources: true
  render: true
---

![Runeberg / repro: Janne Rentola / SLS](/img/SLSA_1160_SLSA_1160_364-scaled.jpg)


_I och med Runebergsdagen har Projekt Fredrika kollat närmare på finlandssvenska författare, samt på Runebergstårtan._

Kring Runebergsdagen går debatten kring vilken Runebergstårta som är godast ofta het, både kring kaffebordet och på sociala medier. Den blir sällan lika het som debatten om fastlagsbullarna mellan sylt- och mandelmassalägren, men åsikterna om hur det ska vara går i sär. 

Projekt Fredrika kan i år komma med goda nyheter för den som är nyfiken på hur Fredrikas tårta smakade: Fredrikas originalrecept finns nu på Wikimedia Commons. Bilden från hennes receptbok fick vi av [Borgå museums bildarkiv](http://www.porvoonmuseo.fi/).

![](https://projektfredrika.fi/wp-content/uploads/2021/02/Runebergsbakelse_i_Fredrika_Runeberg_receptbok_1850-talet-1024x811.jpg)

Sida ur Fredrika Runebergs receptbok.

Tårtreceptet [finns på Wikimedia Commons](https://commons.wikimedia.org/wiki/File:Runebergsbakelse_i_Fredrika_Runeberg_receptbok,_1850-talet.jpg) och bilden är hittills inlagd på [svenska](https://sv.wikipedia.org/wiki/Runebergstårta), [finska](https://fi.m.wikipedia.org/wiki/Runebergintorttu), [tyska](https://de.wikipedia.org/wiki/Runeberg-T%C3%B6rtchen) och [engelska](https://en.wikipedia.org/wiki/Runebergstårta) artikeln - transkriberingen finns på svenska.

https://twitter.com/projektfredrika/status/1357611168433602560

Trots att Projekt Fredrika gillar Runebergstårtorna var det definitivt inte på grund av dem vårt projekt kom att uppkallas efter Fredrika Runeberg. Hon må ha varit duktig på att baka, men vi håller med [Finlands UN Women](https://unwomen.fi/svenska/) om att hon framförallt ska hedras för sin insats som journalist, författare, kvinnosakskvinna och samhällspåverkare.

https://twitter.com/projektfredrika/status/1357632077500448768

Finlandssvenska litteraturpris
------------------------------

Inför veckan analyserade vi läget bland finlandssvenska författare på Wikipedia och Wikidata och sammanfattade resultatet i **bloggtexten [Finlandssvenska författare](https://projektfredrika.fi/finlandssvenska-forfattare/)**. 

https://twitter.com/projektfredrika/status/1356185695379992579

Under arbetets gång aktualiserades också frågan vad definitionen på en författare är på Wikipedia. Enligt Wikipedias relevanskriterier ska en författare ha skrivit två eller flera verk som publicerats av förlag och uppmärksammats av oberoende källor _**eller**_ vunnit ett kvalificerat pris. Dessa regler är inte huggna i sten, men bra tumregler.

Litteraturpris bjöd på en intressant inkörsport för arbetet med finlandssvenska författare. Vi listan över prismottagare kan man snabbt se vilka författare som saknas på Wikipedia.

Sedan [](https://twitter.com/hashtag/tollanderskapriset?src=hashtag_click) Tollanderska priset började delas ut år 1913 av [](https://twitter.com/slsfinland) Svenska litteratursällskapet har över 120 personer fått det. Då vi gick igenom [listan över pristagare](https://sv.wikipedia.org/wiki/Tollanderska_priset) märkte vi att alla hade Wikipedia-artikel på svenska utom John Arnold Bergh, som fick priset år 1915. Den orättvisan kunde vi rätta till [genom att skriva om honom](https://sv.wikipedia.org/wiki/John_Arnold_Bergh).

https://twitter.com/slsfinland/status/1356950102024273922

I skrivande stund måste vi ännu vänta några timmar på att få veta årets vinnare.

Då vi kollade vidare märkte vi att Choraeuspriset, [ett litterärt pris som delas ut årligen av Olof och Siri Granholms stiftelse för den svenskösterbottniska litteraturen](https://www.granholmsstiftelse.fi/choraeuspriset/), saknade artikel på Wikipedia. Priset har delats ut sedan år 1995 och var nämnt i många tidigare pristagares artiklar. Vi kunde bidra [genom att skriva om om priset](https://sv.wikipedia.org/wiki/Choraeuspriset) och märkte till vår stora glädje att nästan alla pristagare redan fanns på Wikipedia.

Vi jobbade också parallellt med Wikipedia och Wikidata. Vi satte in [Choraeuspriset för samtliga mottagare som fanns på Wikidata](https://www.wikidata.org/wiki/Q105271502), samt [Längmanska kulturfondens Finlandspris för 20-30 år](https://www.wikidata.org/wiki/Q105094192) och [Runeberg Junior-priset](https://www.wikidata.org/wiki/Q69579340).

**Projekt Fredrika** förbättrar täckningen av det svenska i Finland på Wikipedia, främst på svenska men också på andra språk. _Läs om oss på Wikipedia (_[Projektsidan](https://sv.wikipedia.org/wiki/Wikipedia:Projekt_Fredrika), [Project page](https://en.wikipedia.org/wiki/Wikipedia:Projekt_Fredrika), [Projektisivut](https://fi.wikipedia.org/wiki/Wikipedia:Projekt_Fredrika), [Projektseite](https://de.wikipedia.org/wiki/Wikipedia:Projekt_Fredrika), [Page du projet](https://fr.wikipedia.org/wiki/Wikipedia:Projekt_Fredrika), [страница проекта](https://ru.wikipedia.org/wiki/Wikipedia:Projekt_Fredrika)) _eller följ oss på [Twitter](https://twitter.com/projektfredrika), [Facebook](https://www.facebook.com/projektfredrika/), eller [Instagram](http://instagram.com/projektfredrika)._

![](https://projektfredrika.fi/wp-content/uploads/2021/02/image-1-1024x658.png)
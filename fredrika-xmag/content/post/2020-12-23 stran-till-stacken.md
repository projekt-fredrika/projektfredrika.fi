---
title: "Strån till stacken år 2020"
url: "/stran-till-stacken/"
date: "2020-12-23"
images: ["/img/Mravenistě_Hlinecký_les_Hřešihlavská.jpg"]
author: ['Robert']
categories: ['Tillbakablick']
tags: ['projekt fredrika']
toc: true
draft: false
_build:
  list: true
  publishResources: true
  render: true
---

![Mravenistě, Hlinecký les, Hřešihlavská](/img/Mravenistě_Hlinecký_les_Hřešihlavská.jpg)


Projekt Fredrika önskar väcka intresset att bidra till Wikipedia med specialkunskap, klockarkärlek eller kanske en ny förtjusande nyfikenhet. Året 2020 har vi bland annat utövat eldsjälsväckning genom [föreläsningar, instruktionsvideon och social media](https://projektfredrika.fi/projekt-fredrika-ar-2020-bilder-och-udda-fakta/) samt [ställningstaganden i tidningar och programmering av verktyg](https://projektfredrika.fi/2020-tillbakablick/) för att göra Wikipedias innehåll mera synligt och greppbart. 

Jag började jobba fulltid för Fredrika hösten 2020. Har är ett utplock av mina strån till stacken som [hoppeligen](https://sv.wikipedia.org/wiki/Finlandism) även hjälper tända andras nyfikenhet.

![](https://projektfredrika.fi/wp-content/uploads/2020/12/voronoi-1-1024x904.png)

Voronoidiagram från rapporten [Det svenska Finland på Wikipedia](https://projektfredrika.fi/det-svenska-finland-pa-wikipedia/)

**1) Trendordet data science** passar bra för vår helhetsanalys av tiotusentals artiklar: vår färgglada rapport [Det svenska Finland på Wikipedia](https://projektfredrika.fi/det-svenska-finland-pa-wikipedia/) delar in artiklar med hög finlandssvenskhet i personer, orter och övriga. I november fick vi första versionen klar av analysen med hjälp av Mikael Johnsons forskningskunskap, Kaj Arnös programmering i [python](https://sv.wikipedia.org/wiki/Python_(programspr%C3%A5k)) av Voronoidiagram och mina insikter i Wikidata. Vi utnyttjade vårt tidigare arbete: [från 10 till över 2000 finlandssvenskar](https://projektfredrika.fi/wikidata/) och [fönstret mot Wikidata](https://projektfredrika.fi/fonstret-mot-wikidata/). Till vidareutveckling funderar vi hur vi utnyttjar [hur det finlandssvenska är länkat på Wikipedia](https://projektfredrika.fi/hur-ar-det-finlandssvenska-lankat/), samt vilka temaområden behöver noggrannare analys.

![](https://projektfredrika.fi/wp-content/uploads/2020/12/Screenshot-2020-12-23-at-12.33.00-1024x582.png)

[Lista över Vegas sommarpratare under 2010-talet](https://sv.wikipedia.org/wiki/Lista_%C3%B6ver_sommarpratare_under_2010-talet)

**2) Listor** är nördiga och behändiga, och [Wikipedia har massor av dem](https://sv.wikipedia.org/wiki/Kategori:Listor), men få om svenska Finland. I augusti lade vi upp listor på alla [Yle Vegas sommarpratare](https://sv.wikipedia.org/wiki/Vegas_sommarpratare) sedan 2011 - en värdefull checklist om vem som borde ha artikel på Wikipedia. Det vore intressant med flera liknande referenslistor - jag skapade även [Lista över finlandssvenska tekniker](https://sv.wikipedia.org/wiki/Lista_%C3%B6ver_finlandssvenska_tekniker) tack vare bl.a. Henry "Heffe" Ericsson vid [Tekniska Föreningen i Finland](https://sv.wikipedia.org/wiki/Tekniska_F%C3%B6reningen_i_Finland). Föresten, snyggt att [Sommarprat](https://sv.wikipedia.org/wiki/Sommarprat) nuförtiden hänvisar till både Sveriges och Finlands version av svenskspråkiga radioprogrammet.

![](https://projektfredrika.fi/wp-content/uploads/2020/12/Judar_i_Finland-1024x600.png)

[Judar i Finland](https://sv.wikipedia.org/wiki/Judar_i_Finland) på svenska Wikipedia

**3) Judendom** är inte något jag varit speciellt insatt i förut. Kaj intervjuade [Gideon Bolotowsky om språk och judarna i Finland](https://projektfredrika.fi/de-linguis-iudaeorum-finlandiae/), vilket ledde till att jag skapade artikeln [Judar i Finland](https://sv.wikipedia.org/wiki/Judar_i_Finland) som saknades på svenska Wikipedia. Via den blev några fel i engelska artikeln uppenbara och lätta att rätta till. Personligen gav det mej en intressant insyn i Finlands historia om hur saker varit, och icke skall vara för någon minoritet. Vår fotograf Sofia Ek bidrog även med foton av [synagogan](https://sv.wikipedia.org/wiki/Helsingfors_synagoga) och [judiska skolan](https://sv.wikipedia.org/wiki/Judiska_skolan_i_Helsingfors).

![](https://projektfredrika.fi/wp-content/uploads/2020/12/1024px-Finnish_railroad_network-en.svg-cropped.png)

Ett utklipp av Finlands [Järnvägsnäts SVG-karta](https://projektfredrika.fi/jarnvagsnat/)

**4) Kartor är häftiga.** Förutom att vi påbörjat kartläggning av det svenska Finland på Wikipedia, så har vi även editerat riktiga kartor. Vår tyske ambassadör Micha Rießler tipsade att Finlands [Järnvägsnäts](https://projektfredrika.fi/jarnvagsnat/) SVG-karta som används på många språk och ett flertal artiklar saknar namn på bägge inhemska språk - vilket jag åtgärdade. Det kan finnas en del till liknande kartor att bearbeta, för att inte tala om att skapa nya kartor där de saknas. Open Street Maps i kombination med Wikipedia och Wikidata är ett kapitel för sej som vi undersöker.

Det har varit en intressant höst. Speciellt roligt att märka att ens Wikipediabidrag faktiskt får visningar och att andra Wikipedianer bygger vidare på dem. 

God jul och gott nytt år! Jag ser framemot att se vart nyfikenheten för oss allihopa på den gemensamma stråstacken Wikipedia.

Läs gärna också **[2020, en tillbakablick](https://projektfredrika.fi/2020-tillbakablick/?preview_id=1645&preview_nonce=d3b5c2f19f&preview=true&_thumbnail_id=1643)**, samt **[Projekt Fredrika år 2020 i bilder och de tre kanske mest udda sakerna vi lärde oss i år](https://projektfredrika.fi/projekt-fredrika-ar-2020-bilder-och-udda-fakta/)**.

**Projekt Fredrika** förbättrar täckningen av det svenska i Finland på Wikipedia, främst på svenska men också på andra språk. _Läs om oss på Wikipedia (_[Projektsidan](https://sv.wikipedia.org/wiki/Wikipedia:Projekt_Fredrika), [Project page](https://en.wikipedia.org/wiki/Wikipedia:Projekt_Fredrika), [Projektisivut](https://fi.wikipedia.org/wiki/Wikipedia:Projekt_Fredrika), [Projektseite](https://de.wikipedia.org/wiki/Wikipedia:Projekt_Fredrika), [Page du projet](https://fr.wikipedia.org/wiki/Wikipedia:Projekt_Fredrika), [страница проекта](https://ru.wikipedia.org/wiki/Wikipedia:Projekt_Fredrika)) _eller följ oss på [Twitter](https://twitter.com/projektfredrika), [Facebook](https://www.facebook.com/projektfredrika/), eller [Instagram](http://instagram.com/projektfredrika)._